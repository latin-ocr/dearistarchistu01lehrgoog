. 2. De constituenda lectione. 351

ut Wolfio, homini in antiquis libris versatissimo, in memoria
inhaesisse videantur invito. Inde factum opinor, ut istis, quae

supra posuerat p. ccxxxi, parurn congruenter haec ex ca·
lamo sibi excidere passus sit p. CCXXXVI: „Verum ista omnia
sic accipi nolim, quasi bonos et accuratos emendatores negem
antiquis et exquisitis codicibus usos esse iisque comparandis (373)

genuinam formam textus quaesivisse. At genuina illis fuit ea,
quae poetam maxime decere videbatur. In quo nemo non videt
omnia denique ad Alexandrinorum ingenium et arbitrium redire.“ .
Libere 'dicendum est in re gravissima. Haec sensum non
habent. Neque enirn poterant una opera genuinam formam
quaerere comparandis antiquis et exquisitis codicibus suoque
abuti arbitrio. At non poterat fieri ut falsis profectus ab initiis 357
non suis sese irretiret laqueis. Quam omnino falsam de istorum
grammaticorum opera conceperit notionem, declaravit hocloco.
p. CCXXXIII: „Quippe illo Graecorum aevo (Alexandrinum dicit)
quamvis in minutiis grammatici generis occupatissimo non
potuit non vilis et eruditi hominis acumine parum digna videri
haec cura libros 'dividendi in partes, praeponendi summaria,
codices inter se comparandi, librariorum menda tollendi, voca-
bula signis distinctionum et accentuum notandi et si qua alia
sunt, quae partim assignantur grammatistis.“ Hic primum iure
quaeretur cur si haec vilia videbantur ista aetate tanto studio
colerentur. Certe Cicero honos, inquit, alit artes omnesque
incenduntur ad studia gloria, iacentque ea semper, quae apud
quosque improbantur. Dein iniis, quae principibus grammaticis
dicit indigna habita, nullum unum est, quod non Aristophanem
vel Aristarchum fecisse constet: de comparatione codicum, de
librariorum mendis sublatis, de interpunctione et accentibus
iam ne verbum quidem addam: verum quod attinet ad operam
libros in partes dividendi, Aristarchus hanc Homericarum rhap-
sodiarum faciem induxisse fertur et quod huic simillimum est
Apollodorum collegisse Epicharmi comoedias, Aristophanem
quorundam lyricorum carmina exlege quadarn ordinasse tra-
ditum eiusdemque feruntur fabularum argumenta. -At athe-
teses Wolfium male habuerunt et Zenodotea temeritas. De
athetasibus separatim dixi. De Zenodoto sic iudico. Quam· (³74)

 

