4. De grammaticis, qui ἐνστατικοί et λυτικοί dicti sunt. 213

sonibus proposuit et propositas ipse dissolvit‘. Imperatorum
vero suorum studia quid mirum est servile hominum vulgus
aemulatos esse? Iuven. sat. VII 229:
Sed vos saevas imponite leges,
Ut praeceptori verborum regula constet,
Ut legat historias, auctores noverit omnes,
Tanquam ungues digitosque suos: ut forte rogatus,

Dum petit aut thermas aut Phoebi balnea, dicat

Nutricem Anchisae, nomen patriamque novercae 216

Anchimoli3 dicat quot Acestes vixerit annoS,

Quot Siculi Phrygibus vini donaverit urnae.
(of. Lucian. merc. cond. c. 11.) Hinc acumen est epigramma-
tis, quod de Valerio Catone Bibaculus scripsit, Sueton. ill.
gramm. c. 11: ι

Catonis modo, Galle, Tusculanum

Tota creditor urbe venditabat.

Mirati sumus unicum magistrum,

Summum grammaticum, optimum poetam,

Omnes solvere posse quaestiones,

Unum difficile expedire nomen.

En cor Zenodoti, en iecur Cratetis
Denique eadem ratione Quintil. inst. or. l 2, 14 p. 28 Burm.
„Grammaticus quoque de loquendi ratione disserat, quaestiones
explebor, historias exponat, poemata enarret“. Haec undique
resonant. Laudes sibi videbatur praedicare nescio quis ineptus
grammaticus de Satyro, cum scriberet (ap. Phot. p. 151b 21)
Σάτυρος ὃ Ἀριστάρχου γνώριμος Ζιῆτα ἐκαλεῖτο διὰ τὸ ζητη-
τικὸν αὐτοῦ, et de Apollonio Dyscolo auctor vitae eins, qui
hoc cognomen excellentissimum grammaticum reportasse dicit,
ὅτι ἐν ταῖς γυμνασίαις δυσλύτους ἀπορίας ἔλεγεν· ἔθος γὰρ ἦν
τοῖς ἀρχαίοις σοφοῖς εἷς ἕνα τόπον συνέρχεσθαι καὶ γυμνασίας (221)
χάριν αἰνιγματώδεις τινὰς καὶ ἀσαφεῖς λέξεις φθέγγεσθαι,
quemquam, si omnino nominis ratio a studiis repetenda erat,
rectius dixisset, venisse ei hoc cognomen, quod homo gravis
ac tristis ad iocos lususque litterarum cum cohorte grammati·
corum descendere fastidivit (v. quaest. ep. p. 19 sqq).

His postulatis si respondere volebant grammatici, si magna

 

